Чоршанба куни «Ангрен» ихтисослашган саноат зонаси(Тошкент вилояти)да мотор мойини қайта тиклаш бўйича Uz-Prista Recycling ўзбек-болгар қўшма корхонасининг тантанали очилиш маросими бўлиб ўтди.
Видеоконференция режимида «Ўзбекистон нефть ва гази» (OGU-2016) Халқаро кўргазма ва конференцияси бошланишига бағишлаб ўтказилган очилиш маросимида Ўзбекистон бош вазир ўринбосари Ғуломжон Ибрагимов ва Болгария бош вазири Бойко Борисов иштирок этди. Улар биргаликда заводнинг ишга тушириш рамзий тугмасини босишди.
Корхонада йилига 43 минг тонна ишлатиб бўлинган мойни қайта ишлаш ва 30 минг тонна базавий мой ишлаб чиқариш режалаштирилган. Лойиҳага киритилган инвестициянинг умумий миқдори 30 млн долларни ташкил этади.