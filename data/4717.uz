Ўзбекистоннинг Мадрид шаҳридаги элчихонаси дастлабки маълумотига кўра 17 августда Каталонияда (Испания) юз берган терактлар оқибатида қурбон бўлганлар ва жароҳатланганлар орасида Ўзбекистон фуқаролари йўқ. Бу ҳақда мамлакат ТИВ матбуот хизмати хабар қилди.
Элчихона Испания Ташқи ишлар вазирлиги ва бошқа давлат ташкилотлари билан доимий алоқада бўлиб турибди.
Барселонада юк машинасининг одамлар устига бостириб бориши натижасида 13 киши ҳалок бўлди, 100 нафардан зиёд киши жароҳатланди. Кейинроқ фургон Барселонадан 120 км масофадаги Камбрильсда ҳам одамлар устига бостириб борган, олти киши жароҳатланган. Альканарда эса пайшанба куни икки маротаба портлаш содир бўлган, уларда 1 киши ҳалок бўлиб, 10 нафардан зиёд киши жароҳат олган.