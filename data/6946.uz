«Ўзбектуризм» Миллий компанияси Туркияга отланаётган Ўзбекистон фуқароларига мурожаат билан чиқиб, сайёҳлик операторларига мазкур мамлакатда вужудга келган ижтимоий-сиёсий вазиятни ҳисобга олишни сўради.
«2016 йилнинг 27 июль ҳолатига кўра, Туркия Республикасининг айрим қисмларида кескинликнинг юқори даражаси сақланиб қолаётганини ҳисобга олган ҳолда Туркияга саёҳат қилиш хавфсиз эмас, — дейилади „Ўзбектуризм“ хабарида. — Шу муносабат билан мазкур мамлакатдаги вазият барқарорлашгунга қадар Туркияга сафар қилиш тавсия этилмайди».
Айни пайтда Туркия ҳудудида бўлган Ўзбекистон фуқароларига зарурий эҳтиёткорлик чораларига риоя этиш тавсия қилинди.