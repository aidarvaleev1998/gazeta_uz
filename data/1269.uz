Ўзбекистон Олий суди раиси ўринбосари — маъмурий ишлар бўйича суд коллегияси раиси Баҳодир Деҳқонов 21 февралнинг биринчи ярмида ўз хизмат хонасида қўлга олинди, дея хабар қилди «Газета.uz"нинг ҳуқуқни муҳофаза қилиш органларидаги ахборот манбаси.
2017 йил май ойида Олий Мажлис қарори билан Баҳодир Деҳқонов беш йил муддатга Олий суд раиси ўринбосари лавозимига тайинланган эди. Унга қадар у Олий хўжалик суди раиси ўринбосари сифатида фаолият кўрсатган.