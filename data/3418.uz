4 апрель куни 18:39 да Россиянинг Изобильненский округидан ўтган «Ставрополь-Новоалександровск» автомобиль йўлида «ВАЗ-2101» автомобили ва Isuzu юк машинаси иштирокида йўл-транспорт ҳодисаси содир бўлди. Авария оқибатида тўрт нафар Ўзбекистон фуқароси ҳаётдан кўз юмди, дея хабар қилди мамлакат ФВВ.
Ҳалок бўлганлар рўйхати
Шуҳрат Жумақулов, 1983 й. т.
Миржалол Тоғаев, 1991 й. т.
Мухритдин Қаршиев, 1995 й. т.
Баҳром Юнусов, 1988 й. т.
Дастлабки маълумотларга кўра, ҳалок бўлганлар Жиззах вилояти Зомин туманидан. Уларнинг жасадлари Изобильний шаҳар марказий шифохонасига етказилган.
Ҳодиса ҳақида Ўзбекистон ФВВ колл-марказига айни пайтда Россияда бўлиб турган А.Бойматов маълум қилган.