10 январь куни Ўзбекистон ташқи ишлар вазири Абдулазиз Камилов Миср Араб Республикасининг янги тайинланган фавқулодда ва мухтор элчиси Амани ал-Итрни қабул қилди, деб хабар берди ТИВ матбуот хизмати.
Элчи ишонч ёрлиқлари нусхаларини топширди.
Суҳбат давомида икки ва кўп томонлама шакллардаги Ўзбекистон-Миср ҳамкорлигининг долзарб масалалари муҳокама қилинди.
Мулоқот чоғида сиёсий, савдо-иқтисодий ва маданий-гуманитар соҳалардаги ҳамкорликнинг истиқболли йўналишларига алоҳида эътибор қаратилиб, ўзаро муносабатларнинг шартномавий-ҳуқуқий асосини кенгайтириш ва туризм соҳасини ривожлантириш борасида тажриба алмашишдан ҳар икки томон ҳам манфаатдор эканлиги қайд этилди.