Олий Мажлис Сенатининг 20-ялпи мажлисида янги таҳрирдаги «Туризм тўғрисида"ги қонунни тасдиқланди, дея хабар беради «Газета.uz» мухбири. Олдинги нусхаси 1999 йилда қабул қилинган бўлиб, 22 моддадан иборат эди. Янги қонунда 44 та модда мавжуд.
Ҳужжат давлатнинг туризм соҳасидаги сиёсатининг асосий йўналишларини белгилаб беради. Улар ичида ички туризмни ривожлантириш мақсадида сайёҳлик саноатига инвестиция киритилиши учун шароит яратиш, давлат-хусусий сектор ҳамкорлигини ривожлантириш, солиқ ва божхона имтиёзларини ўрнатиш, соҳага инновация ва АКТ лойиҳалари жалб этилишини қўллаб-қувватлаш ҳамда кенгайтириш, сайёҳлик зоналари ва кластерларини ривожлантиришни рағбатлантириш каби йўналишлар мавжуд.
Саёҳат операторлари, сайёҳлик компаниялари, экскурсия ташкилотлари ва сайёҳлик компаниялари туризм фаолиятини фақат лицензия асосида амалга ошириш ҳуқуқига эга.
Қонунчиликда сайёҳлик зоналари ва кластерлари бўйича йўриқномалар, экскурсоводлар, гидлар ва инструктор кузатувчиларни сертификациядан ўтказиш, туризм соҳасида ягона реестрдаги туристик ахборот маркази, туристик маҳсулотларни шакллантириш ва рағбатлантириш, туризм соҳасида стандартлаштириш, Ўзбекистоннинг миллий сайёҳлик брендлари ва бошқалар кўзда тутилган.