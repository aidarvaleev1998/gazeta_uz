БМТ бош котиби Пан Ги Мун Ўзбекистон Президенти Ислом Каримов вафотидан чуқур қайғуга ботди. У ўз баёнотида марҳумнинг оиласи, Ўзбекистон ҳукумати ва халқига ҳамдардлигини билдирди.
БМТ раҳбари Ислом Каримовнинг Ўзбекистон ва БМТ ўртасидаги яқин ҳамкорликни мустаҳкамлаш, минтақавий ва глобал хавфсизликни кучайтириш, шунингдек, 2009 йилда кучга кирган Марказий Осиёда яжро қуролидан ҳоли ҳудуд шартномасининг илғор ташаббускори эканини алоҳида таъкидлаб ўтди.
Бош котиб БМТнинг Ўзбекистон ҳукумати ва халқи билан келгусида ҳам яқин ҳамкорлик қилишга тайёр эканини тасдиқлади.