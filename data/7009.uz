Қорақалпоғистон пойтахти Нукусда темир йўл вокзалини реконструкция қилиш ишлари якунланмоқда, дея хабар бермоқда «Ўзбекистон темир йўллари» ахборот хизмати.
Реконструкция ишлари 2015 йил аввалида бошланган эди. Янгиланган биноларда йўловчилар учун шароитлар яхшиланган.
Она ва болалар учун хона, тиббиёт пункти, ошхона ва меҳмонхона мавжуд. Чипталарни сотиш учун янги касса бунёд этилди.
Вокзал ҳудудида ёритишнинг тежамкор тизимидан фойдаланилмоқда.