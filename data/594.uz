«Би-Би-Си» телерадиокомпанияси (BBC, Буюк Британия) мухбири Авазбек Тоҳиров 4 июнь куни ЎЗбекистон Ташқи ишлар вазирлиги ҳузурида аккредитациядан ўтказилди. Бу ҳақдаги хабар ТИВ сайтида эълон қилинди. «Би-Би-Си"нинг Тошкентдаги бюроси 2005 йилда ёпилган эди.
Қонунчиликка мувофиқ, хорижий давлатлар ОАВлари ваколатхоналари ва вакиллари Ўзбекистонда ТИВда аккредитациядан ўтказилгандан кейингина фаолият кўрсатиши мумкин.
Айни вақтда мамлакатда хориж ОАВларининг 49 нафар журналисти аккредитациядан ўтказилган.