Тошкентнинг 115 та чорраҳасига ўрнатилган видеокамералар бир ярим кун давомида йўл ҳаракати қоидаларининг бузилишига оид 10 мингдан зиёд ҳолатни қайд этди. 16 март куни 12:00 ҳолати бўйича маълумотлар ИИБ Йўл ҳаракати хавфсизлиги бошқармаси «Компьютер маркази» бўлими бошлиғи подполковник Шуҳрат Муродов томонидан ОАВ учун ташкил этилган брифингда маълум қилинди.
4900 дан зиёд ҳолатда светофорнинг қизил чироғидан ўтиб кетиш, 4100 ҳолатда эса белгиланган тезликни ошириш қайд этилди.
«Ўзбекистон почтаси» почтальонлари қоидабузарларнинг манзилларига жарима квитанцияларини тарқатади. Жарима 60 кун муддатда тўланиши лозим, акс ҳолда автомобиль жарима майдончасига жўнатилади.