Ўзбекистон миллий университети иккинчи олий таълимни олишни истаганлар учун сиртқи бўлим очди, деб хабар қилди ЎзМУ матбуот хизмати.
Сиртқи таълим биология, геология ва география, журналистика, ижтимоий фанлар, иқтисодиёт, кимё, математика, физика, тарих ва хорижий филология факультетларида 36 йўналиш бўйича таклиф этилмоқда.
Кириш учун ҳужжатлар (жумладан олий таълим тўғрисидаги диплом) 20 августга қадар қабул комиссияга топширилиши лозим. Комиссиядан «Газета.uz"га хабар қилинишича, катта эҳтимол билан фақатгина суҳбатдан ўтказилади.