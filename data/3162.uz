10 май куни тахминан 19:10 да Ўзбекистонда кучсиз зилзила қайд этилди. ФВВ Сейсмопрогностик мониторинг Республика маркази хабар қилди.
Зилзила ўчоғи Тошкентдан 520 км жануби-шарқда, икки кун муқаддам ер силкинишлари кузатилган Ҳиндикуш тоғларида жойлашган. Эпицентрда магнитуда 6 ни ташкил этди.
Тошкент, Фарғона, Жиззах, Самарқанд, Қаршида ер ости силкинишлари кучи 3, Термизда эса 4 бални ташкил этди.