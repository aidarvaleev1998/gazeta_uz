Ўзбекистон ҳукумати 16 июндаги қарор билан (Lex.uz сайтида мавжуд) мамлакат олий таълим муассасаларига ҳужжатларни қабул қилиш муддатини ўзгартирди. Ўзгариш 2017 йилдан кучга киради.
Эндиликда абитуриентлардан аризалар қабул комиссиялари томонидан 20 июндан 20 июлгача эмас, балки 15 июндан 15 июлгача қабул қилинади, Давлат консерваториясида эса бу муддат 15 июндан 10 июлгача қилиб белгиланди.
Олий ҳарбий таълим муассасаларида тест синовларини ўтказиш муддатлари 5 июлгача қилиб белгиланди (муқаддат — 10 июлгача эди).