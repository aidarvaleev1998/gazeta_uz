Ўзбекистонлик профессионал боксчи Фазлиддин Ғойибназаров шанбадан якшанбага ўтар кечаси Нью-Йоркдаги Madison Square Garden мажмуасида бўлиб ўтган тўртинчи ғалабасини қўлга киритди. Фото: fb.com/trboxing
26 ёшли Бекобод фарзанди (4−0−0, 2 КО) мексикалик Хесус Сильвейрага (8−6−2, 3 КО) қарши рингга кўтарилди. Фазлиддин Ғойибназаров чап тирсагида жарроҳлик амалиёти ўтказилгани сабабли саккиз ой жанг қилмади, бироқ учрашув куни у ажойиб спорт формасида эканини намойиш этди. Олимпия чемпиони чап қўлда ишончли зарбалар йўллаб, тўртинчи раундда рақибини икки марта қийин аҳволга солиб қўйди, шундан сўнг рефери белашувни тўхтатди.
Эслатиб ўтамиз, Фазлиддин Ғойибназаровга Top Rank компанияси промоутери Эгис Климас менежерлик қилади.