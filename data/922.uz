Ўзбекистон ҳукуматининг 13 апрелдаги қарори билан 2030 йилгача бўлган даврда электр энергия тармоғидаги тариф сиёсатининг асосий йўналишлари тасдиқланди, дея хабар қилди Адлия вазирлиги Telegram-каналида.
Ҳужжат билан, тариф сиёсатининг асосий йўналишлари белгиланди. Истеъсолчиларнинг электр энергиясидан асосланган ва рақобатли тарифлар бўйича фойдаланишини таъминлаш шулар жумласидандир.
Тарифларни белгилашда аҳолининг кам таъминланган ва ҳимояга муҳтож қатламлари ижтимоий ҳимоя қилинади.
2023 йилгача тарифларни шакллантириш методикасига босқичма-босқич ўтилади. 2023 йилдан бошлаб электр энергияси учун тарифлар камида 3 йил муддатга амал қилади.
Ўзаро мақбул тарифларни белгилаш орқали истеъмолчилар ва электр энергетика тармоғи ташкилотларининг манфаатлари мувозанатга келтирилади.
Ҳужжат билан тарифларни шакллантиришнинг принциплари белгиланди. Жумладан, тарифларни шакллантиришда камситмайдиган ёндашув жорий этилади, тарифларни белгилаш асосланмаган сиёсий таъсирга дучор этилмайди.