Mirzo Ulugbek Innovation Center ахборот технологиялари ишланмаларини қўллаб-қувватлаш ва жорий этиш Инновацион маркази илк резидентларини рўйхатга олди, дея хабар қилди марказ матбуот хизмати «Газета.uz"га.
Дирекция марказ расман очилган 25 августдан буён резидент мақомини олиш учун аризаларни қабул қилишни бошлаган эди. 1 октябргача 70 дан зиёд юридик шахс ариза топширди.
Улардан 28 та компания инновацион марказ резиденти мақомига эга бўлди: «Innovatsiyalar va sanoat kooperatsiyasi markazi» МЧЖ, «OLSOFT» ХК, «Realsoft» МЧЖ, «Green White Solutions» МЧЖ, «Avars Plus» МЧЖ, «Datasite Technology» ХК, «Pragmatik Solutions» МЧЖ, «Gigal Info» МЧЖ, «Paymobile» МЧЖ, «Fof Soft Technology» МЧЖ, «Wiener Deming» МЧЖ, «Venkon Group» МЧЖ, «Leading Business Software» МЧЖ, «Intelligent Solutions» МЧЖ, «Special Soft» ХК, «SBS-Infosoft» МЧЖ, «SSP-MAROQAND» УК, «Algoritm Consulting Group» МЧЖ, «Micros Development» ХК, «Invest Loyiha Konsalt» МЧЖ, «Round Umbrella» ХК, «Nyumaks Technology» МЧЖ, «Business Triangle» МЧЖ, «Smart-com» ХК, «Standart IT-Sektor» МЧЖ, «Prime Media Solution» МЧЖ, «Smart Technologies Group» МЧЖ ва «Alm Soft» МЧЖ.
Рўйхатга олинган резидентлар Ўзбекистон Президентининг 2017 йил 30 июндаги фармони асосида 2018 йил 1 январга қадар имтиёз ва преференцияларга эга бўлди.
Марказ аризаларни кўриб чиқишда давом этади ва яқин вақтлар ичида резидентлар сонининг ортиши кутилмоқда.
Mirzo Ulugbek Innovation Center резиденти бўлиш учун аризаларни расмий сайт орқали онлайн топшириш мумкин.