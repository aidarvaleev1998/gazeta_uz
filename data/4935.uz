Ахборот ва оммавий коммуникация соҳасида эксперт комиссияси Ўзбекистонга олиб кириш, нусха кўчириш ва тарқатиш тавсия этилмайдиган хорижий фильмлар рўйхатини тасдиқлади, деб хабар қилди Интеллектуал мулк агентлиги матбуот хизмати.
Рўйхатдан сюжетида зўравонлик, шафқатсизлик, ваҳшийлик, беҳаёлик, наркотик ва психотроп моддалар, алкогол ва тамаки маҳсулотлари истеъмолини, шунингдек аҳлоқий бузуқлик, енгилтабиатлик, шаҳвоний нафсга эрк бериш, бесоқолбозлик, свингерликни тарғиб қилувчи саҳналар бўлган 225 та хорижий кинофильм ўрин олган.
Рўйхатдан «Лаънат», «Астрал», «Жуда қўрқинчли кино», «Арра», «Тепаликларнинг кўзлари бор», «Ёвузлик маскани» ва бошқа фильм ҳамда сериаллар ўрин олган (тўлиқ рўйхат рус тилида).