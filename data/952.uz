2017 йил июнидан Ўзбекистон молия вазирининг биринчи ўринбосари сифатида фаолият кўрсатган Аҳадбек Ҳайдаров Давлат активларини бошқариш агентлиги директори этиб тайинланди. Бу ҳақда агентликдан «Газета.uz"га хабар қилинди.
Аҳадбек Ҳайдаров (1971 йилда туғилган) тўрт ойча аввал директор лавозимига тайинланган Нодир Жўраев ўрнини эгаллади.
Январда президент фармони билан Давлат рақобат қўмитаси тугатилиб, унинг ўрнига учта алоҳида давлат органи: Антимонополия қўмитаси, Давлат активларини бошқариш агентлиги ва Капитал бозорни ривожлантириш агентлиги ташкил этилган эди.