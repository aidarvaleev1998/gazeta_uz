Ҳусниддин Норбеков Ўзбекистон паралимпия спорти тарихида илк марта енгил атлетика бўйича жаҳон чемпионатининг олтин медалини қўлга киритди, деб хабар қилади Миллий паралимпия уюшмаси.
У Доҳадаги (Қатар) жаҳон чемпионатида диск улоқтириш бўйича 53,81 м натижа кўрсатиб, жаҳон чемпиони унвонига сазовор бўлди. 
 Ўзбек спортчиси ушбу натижаси билан 2012 йил Лондондаги XIV Паралимпия ўйинлари ғолиби хитойлик Хиа Донг ва 2013 йил Лиондаги (Франция) енгил атлетика бўйича жаҳон чемпионати ғолиби украиналик Микола Забнякдан ўзиб кетди.