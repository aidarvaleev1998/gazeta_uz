GM Uzbekistan қўшма корхонаси ўз сайтида компания томонидан ишлаб чиқарилувчи автомобилларнинг янги нархларини эълон қилди.
Ўзбекистон Президентининг 26 майдаги қарори билан GM Uzbekistan барча автомобилларни фақатгина миллий валютада сотиши белгиланган эди. Бунга қадар машиналар ҳам сўм, ҳам АҚШ долларида (банк пластик картаси орқали) сотилар эди.
GM Uzbekistan компаниясининг янгиланган прайс-листига кўра, эндиликда автомобиллар тўлов амалга ошириш куни МБ белгилаган доллар курси бўйича сотилади.