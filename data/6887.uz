Ўзбекистонда 2015 йилда аҳолининг электр энергияси истеъмолидаги умумий улуши 25,2 фоизни ташкил этди. Бу ҳақда «Народное слово» нашри «Ўзбекэнерго» маълумотларига таяниб хабар қилди.
Нашрнинг қайд этишича, бу мамлакат аҳолисининг кўпайиши ва турмуш тарзининг фаровонлашиши билан боғлиқ. Таққослаш учун — 1990 йилда мазкур рақам 10,3 фоизни ташкил этган бўлса, 2000 йилга келиб 13,9 фоизга етди.
Электр энергиясига талаб энергия тежамкор технологиялар татбиқ этилаётганига қарамасдан ошмоқда. Агарда 2000 йилда бир оилага ойлик энергия истеъмоли ўртача 114 кВт/с ни ташкил этган бўлса, 2015 йилда бу рақам 35 фоизга ошиб, 160 кВт/с га етган.