20 август куни «Ўзбектелеком» магистрал тармоқлардан бирида қатор интернет манбаларига кириш муддатларининг чўзилиши ва бошқа муаммоларга сабаб бўлган аварияни бартараф этди. Бу ҳақда компания матбуот хизмати хабар қилди.
«Айни пайтда муаммолар бартараф этилган. Тармоқ штат режимида ишламоқда. Компания вақтинчалик ноқулайликлардан афсусда эканини билдириб, узр сўрайди», — дейилади миллий телеком-оператор баёнотида.
Шу билан биргаликда, «Ўзбектелеком» Uzcard матбуот хизмати эълон қилиб, ОАВда, шу жумладан «Газета.uz"га тарқатилган режали профилактика ишлари Ягона умумреспублика процессинг маркази билан POS ва E-POS терминалларининг уланишида вақтинча узилишлар бўлиши ҳақидаги хабарларни рад этди.
«Интернетга уланишда муаммоларга сабаб бўлган 20 августдаги авария доимий эмас, балки вақтинчалик аҳамият касб этиб, унинг „Ўзбектелеком“ аввалроқ хабар қилган 19 августдан 30 августгача кечки режали профилактика ишларига ҳеч қандай алоқаси йўқ», — дея баёнот берди компания.