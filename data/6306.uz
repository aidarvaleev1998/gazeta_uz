Алишер Навоий номидаги Ўзбекистон давлат академик Катта театрида пайшанба куни Ўзбекистонда Россия кунларининг очилишига бағишланган тадбир бўлиб ўтди. Бу ҳақда ЎзА хабар қилди.
Очилиш маросимида маданият ва спорт ишлари вазирининг биринчи ўринбосари Фотиҳ Жалолов, РФ элчиси Владимир Тюрденев ва бошқалар икки давлат ўртасидаги ўзаро алоқалар тарих синовидан ўтган, ишончли ҳамкорлик тамойилларига асосланишини таъкидлади.
Россия кунлари «Олтин куз» халқаро санъат фестивали доирасида ўтказилмоқда. Тадбир «Терема» рус халқ чолғулари ёшлар оркестри концерти билан бошланди. Шунингдек, «Россия қалби» деб номланган болалар расмлари кўргазмаси ташкил этилди. Шунингдек, «Россия қалби» болалар суратлари кўргазмаси ташкил этилди.
Маданият ва спорт вазирлиги матбуот хизмати хабарига кўра, Ўзбекистонга ташриф буюрган Россия делегацияси таркибидан 80 нафарга яқин киши ўрин олган. 20 ноябрь куни Давлат консерваториясида Россия мусиқачиларининг концерти бўлиб ўтади.