1 сентябрь куни 20:00 да Бекободда (Тошкент вилояти) Т. Бозоров (2002 й. т.) жанжал натижасида И.Шокиржоновга (2001 1. Т.) пичоқ билан тан жароҳатини етказди.
Ўзбекистон Бош прокуратураси матбуот хизматининг «Газета.uz"га хабар қилишича, ҳодиса «Дилдора» тантаналар уйи яқинида бўлиб ўтган. Шокиржоновнинг кўкрак қафасининг чапки паст қисмига йиғма пичоқ билан зарба берган Бозоров ҳодиса жойидан қочиб кетади.
Бекобод ИИБ Тергов бошқармаси Бозоровга нисбатан Ўзбекистон Жиноят кодексининг 104-моддаси 1-қисми (қасддан оғир тан жароҳатини етказиш) бўйича жиноий иш қўзғатди, тергов жараёнлари олиб борилмоқда.