27 июль куни 11:00 атрофида Тошкентнинг Олмазор тумани Байроқтол кўчаси 102-уй манзилидаги «12-трест» қурилиш корхонаси механизация бошқармаси ҳудудида ёнғин содир бўлди. Бу ҳақда Тошкент ИИББдан «Газета.uz"га хабар қилинди.
«Ёнғин „12-трест“ ҳудудида юзага келди, автомобилларга ёнилғи қуйиш шохобчасида эмас. Керосинли цистерна ёниб кетди. Ёнғинни ўчириш учун саккизта ўт ўчириш гуруҳи жалб қилинди», — деди суҳбатдош.
Унинг сўзларига кўра, ёнғин бартараф этилган, жабрланганлар ва қурбон бўлганлар йўқ. Ҳодиса сабаблари ўрганилмоқда.