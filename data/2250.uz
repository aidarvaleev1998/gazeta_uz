2016 йилдан буён Ўзбекистоннинг Россиядаги элчиси сифатида фаолият кўрсатиб келаётган Баҳром Ашрафхонов «Ўзбекнефтгаз» бошқаруви раиси этиб тайинланди, дея хабар қилди «Газета.uz"нинг ҳукуматдаги ахборот манбаси.
У компания бошқаруви раиси ўринбосари лавозимига тайинланган компаниянинг собиқ раҳбар Алишер Султонов ўрнини эгаллади.
Баҳром Ашрафхонов (1969 й. т.) — Тошкент давлат иқтисодиёт университетини (1993 йил) тамомлаган, 1993−1994 йилларда Кентукки университетида (АҚШ) таҳсил олган.
2007 йилдан молия вазири ўринбосари — Молия вазирлиги Ғазначилиги раҳбари бўлиб ишлаган. 2005−2007 йилларда молия вазирининг биринчи ўринбосари, 2004−2005 йилларда — молия вазири ўринбосари, 2002−2004 йилларда — молия вазири ўринбосари, Молия вазирлигининг Суғурта назорати бўйича давлат инспекцияси бошлиғи, 2000−2002 йилларда — мазкур инспекция бошлиғининг биринчи ўринбосари, 1998−2000 йилларда — UzAIG Ўзбекистон-Америка суғурта компанияси бош менежери, 1994−1998 йилларда — AIG Trading Group`нинг Марказий Осиёдаги вакили бўлиб ишлаган.