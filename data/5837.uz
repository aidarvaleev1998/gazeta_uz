4−5 февраль кунлари Ўзбекистоннинг Бухоро ва Хоразм вилоятлари делегациялари Туркманистоннинг Лебап ва Тошҳовуз вилоятларига ташриф буюрди, деб хабар қилди ТИВ матбуот хизмати.
Ташрифлар доирасида икки мамлакатнинг мазкур ҳудудлари маъмурий раҳбарлари, ишбилармон доиралари ва жамоатчилик вакиллари иштирокида учрашув ва музокаралар ўтказилди.
Томонлар ушбу икки қардош давлатлар ва халқлар ўртасида юқори даражадаги ишонч ва ўзаро ҳурматга асосланган муносабатларнинг шаклланишидан мамнун эканликларини изҳор этдилар.
Минтақалараро даражада тўғридан-тўғри ва қалин шерикчилик алоқаларини, хусусан савдо-иқтисодий ва маданий-гуманитар соҳалардаги ҳамкорликни янада ривожлантириш муҳим аҳамият касб этиши таъкидланди.
Ташрифлар доирасида Туркманистоннинг Лебап ва Тошҳовуз вилоятларининг ишлаб чиқариш корхоналари ва маданий ёдгорликлари Ўзбекистон делегацияларига таништирилди.