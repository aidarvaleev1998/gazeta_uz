Капитан Сайфутдинова Ирина Владимировна Тошкент шаҳар ИИББ Ахборот мультимедиа маркази бошлиғи — бош бошқарма бошлиғининг матбуот котиби лавозимига тайинланди, дея хабар қилди ИИББ матбуот хизмати.
1974 йил Тошкент вилояти Олмалиқ шаҳрида туғилган. Олий маълумотли. 1997 йил Ўзбекистон миллий университетини тамомлаган. Фаолияти давомида Мудофаа вазирлигининг «Ватанпарвар» газетасида мухбир, Ички ишлар вазирлиги Бирлашган таҳририятида бўлим мудири, Тошкент ИИББ Ахборот мультимедиа маркази бошлиғининг ўринбосари — бош муҳаррир лавозимларида меҳнат қилган.
Катта сержант Шираева Эътибор Рустамовна эса Ахборот мультимедиа маркази бошлиғининг ўринбосари — бош муҳаррири вазифасини бажарувчи лавозимига тайинланди.
1985 йил Хивада туғилган. Олий маълумотли. 2004 йил Хива шаҳар педагогика касб-ҳунар коллежини ҳуқуқшунос-иқтисодчи мутахассислиги бўйича ҳамда 2010 йил Ўзбекистон давлат жисмоний тарбия институтининг (ҳ.в. ЎзДЖТСУ) бакалавриат ва 2012 йил Мирзо Улуғбек номидаги Ўзбекистон Миллий Университетининг журналистика мутахассислиги бўйича магистратура таълим йўналишларини тамомлаган