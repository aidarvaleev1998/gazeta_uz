Европа иттифоқи бош қароргоҳи 2019 йилнинг бошида Ўзбекистон президенти Шавкат Мирзиёевнинг Брюсселга ташрифи амалга ошиши мумкинлигига умид билдирмоқда, деди Европарламент депутати латвиялик Ивета Григуле-Петерсе пайшанба куни.
1 ноябрь куни Тошкентда Ўзбекистон-ЕИ парламент ҳамкорлиги қўмитасининг 14-йиғилиши бўлиб ўтди. Европа парламентининг Марказий Осиё мамлакатлари ва Мўғилистон билан ҳамкорлик бўйича делегацияси раиси Ивета Григуле-Петерсе йиғилишда Европа делегациясига раҳбарлик қилмоқда.
«Брюссель сизнинг президентингизни кутмоқда — ва бу кейинги йил бошида амалга ошса яхши бўлар эди, агарда бунинг иложи бўлса», — деди у йиғилишни очар экан.
Евродепутатнинг фикрича, Шавкат Мирзиёевнинг ташрифи Ўзбекистон ва ЕИ ўртасидаги яқин беш-ўн йиллик ҳамкорликка аниқлик киритади. «Ва буни яна бир йилга ортга сурмаслик керак. Бу [Европа ташқи алоқалар хизматининг] мен келтирган истаги», — дея қўшимча қилди депутат.
У Ўзбекистон президентининг 8−9 октябрь кунлари Францияга амалга оширилган ташрифи Евроиттифоқ оммавий ахборот воситаларида яхши ёритилганини маълум қилди. «Ташриф жуда яхши, жуда омадли бўлди», — дея қўшимча қилди Ивета Григуле-Петерсе.