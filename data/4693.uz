«Махсустранс» корхонаси 1 сентябрдан Тошкент аҳолиси ва ташкилотлари учун қаттиқ ва суюқ маиший чиқиндиларни олиб чиқиб кетиш тарифлари 9,3 фоизга оширилишини маълум қилди.
Аҳолидан қаттий маиший чиқиндиларни олиб чиқиб кетиш тарифи ҳар бир киши учун бир ойга 3200 сўмдан 3500 сўмга оширилди.
Бюджет ва хўжалик ҳисобидаги ташкилотлар учун 1 куб метр қаттиқ маиший чиқиндиларни олиб чиқиб кетиш 41989,5 сўм (ҳозирда — 38390), 1 тонна суюқ чиқинди учун эса 15690,97 сўм (14346) этиб белгиланди.
Сўнгги бор чиқиндиларни олиб чиқиб кетиш тарифлари 2016 йил ноябрида оширилган эди.