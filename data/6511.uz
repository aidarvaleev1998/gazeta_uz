14 октябрь куни Американинг Флорида штатида «Battle at the Bay 5» боксчилар шоуси бўлиб ўтди. Унда ўзбекистонлик Ботирали «Халк» Мамажонов (5−0−0, 3 КО) ҳам рингга кўтарилди. Беллашув Telemundo (АҚШдаги иккинчи испан тилли телекоммуникацион компания) канали орқали трансляция қилинди.
24 ёшли Андижон вакили Ларри «Пакмэн» Харрис (1−1−0, 1 КО)га қарши рингга кўтарилди. Учинчи раундда Мамажонов рақибига кетма-кет зарбалар берганидан сўнг рефери жангни тўхтатишга қарор қилди.
Ўзбек боксчиси профессионал рингдаги дебютини февраль ойида ўтказган эди. Ўтган давр мобайнида бешта жанг ўтказиб, уларнинг учтаси муддатидан олдин якунланди.