Ўзбекистон Президенти Шавкат Мирзиёев Қозоғистон Президенти Нурсултон Назарбоевга Жамбул вилоятида қор кўчкилари оқибатида инсонларнинг ҳалок бўлгани муносабати билан самимий ҳамдардлик билдирди, деб хабар қилди Ўзбекистон ТИВ матбуот хизмати.
Мактубда давлат раҳбари ҳалок бўлганларнинг оила аъзолари ва яқинларига ҳамда жароҳатланганларга ҳамдардлик ва далда сўзларини етказишни сўради.
17 февраль куни Жамбул вилоятининг Кўксой тоғ дарасида ҳарбий хизматчилар машғулотлар ўтказаётган вақтда қор кўчкиси содир бўлди. Етти нафар ҳарбий хизматчи вафот этди, саккиз нафари шифохонада.