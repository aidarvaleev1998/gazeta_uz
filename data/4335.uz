«Ўзавтосаноат» компанияси ва Американинг General Motors компанияси ўзбек автосаноатини мустақил равишда фаолият юритишига катта ҳисса қўшувчи GM-Ўзбекистон Альянси —ўз ҳиссасини қўшиши кутилаётган ҳамкорликнинг янги платформасига ўтилишини эълон қилди.
Альянс доирасида томонлар Ўзбекистонда автомобиллар ва двигателларини ишлаб чиқариш, ҳамда ички ва ташқи бозорда Chevrolet ва Ravon брендлари остида автомобиль савдоси бўйича ҳамкорликни давом эттиради. «Ўзавтосаноат» ва GM 2007 йилдан буён ҳамкорлик қилиб келмоқда.
«Ўзаро муносабатларнинг қўшма корхона шаклидан GM-Ўзбекистон Альянси сифатида қайта тузилиши Ўзбекистон миллий автосаноатининг мустақил равишда фаолият юритишини таъминлайди», — дейилади GM Uzbekistan ҚК пресс-релизида.
«Томонлар янги турдаги маҳсулотларни ўзлаштириш бўйича тасдиқланган лойиҳалар устида ишлашда давом этади. GM-Ўзбекистон Альянси доирасида томонлар шунингдек МДҲ ва янги бозорларда экспортни кенгайтириш масалаларини ўрганишади. Альянс шунингдек GM компаниясининг автомобиль технологиялари ва ноу-хауларидан фойдаланишни таъминлайди», — дея қайд этилади хабарда.
Альянс доирасида «Ўзавтосаноат» АЖ автомобил ва двигателларни ишлаб чиқариш бўйича операцион фаолият, шу жумладан ташқи бозорда GM маҳсулотлари учун Ravon брендини дунёга танитиш бўйича назоратни тўлиқ ўз зиммасига олади. «Ўзавтосаноат» АЖ ҳамкорликдаги фаолият фундаменти бўладиган Chevrolet автомобилларини ишлаб чиқариш ва мамлакатимиз ички бозорида сотишни давом этади, Ravon брендини ташқи бозорга етказиб бериш эса кенгайтирилади.
«Соҳанинг мустаҳкамланаётганини инобатга олган ҳолда, хозир Альянсга ўтишнинг айни вақти. GM компанияси Ўзбекистонда қолади ва мамлакатдаги автомобиль саноати ривожига ўз ҳиссасини қўшишда давом этади», — дейди GM Operations Uzbekistan раҳбари жаноб Хектор Вильярреал.
Икки томон Альянсга ўтиш бандлик даражасига ёки автомобиль ва двигателлар ишлаб чиқариш ҳажмига таъсир қилмаслигини тасдиқлайди. GM компанияси Ўзбекистонда автомобиль ва двигателлар ишлаб чиқариш учун бутловчи қисмларни етказиб беришни, ҳамда Ўзбекистон автосаноатини консультатив ҳамда техник кўмак беришга йўналтирилган янги ташкил топаётган GM Advisory Services компанияси орқали қўллаб-қувватлашда давом этади.