Хитойнинг ўзида лойиҳаси яратилган ва ишлаб чиқарилган илк йирик фюзеляжли С919 йўловчи самолёти душанба куни Шанхайда (Шарқий Хитой) йиғув линиясидан тушди, деб хабар қилади Синьхуа агентлиги.
Самолёт 158 та йўловчи ўрни ва 4075 км узоқликка учишга мўлжалланган. Хитойнинг тижорат самолётлари корпорацияси унинг лойиҳасини яратди ва ишлаб чиқарди.
С919 2016 йилда илк синов парвозини амалга ошириши режалаштирилмоқда. Самолёт тижорат мақсадида фойдаланишга топширишдан олдин уч йиллик синовдан ўтади. 
Хитойнинг тижорат самолётлари корпорацияси айни пайтгача 21 та чет эл ва мамлакат компаниясидан самолёт учун 517 та буюртма олганини маълум қилди.