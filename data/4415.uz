Ўзбекистон фавқулодда вазиятлар вазири пойтахт ва икки вилоят фавқулодда вазиятлар бошқармаларига янги раҳбарларни тайинлади. Бу ҳақда ФВВ матбуот хизмати хабар қилди.
Аввал Навоий вилоят ФВБ бошлиғи лавозимида ишлаган подполковник Хуршид Сотиев Тошкент ФВБ бошлиғи бўлди.
Бунга қадар Жиззах вилоят ФВБни бошқарган подполковник Ўлмас Мейлиев Самарқанд вилоят ФВБ бошлиғи лавозимини эгаллади.
ФВВ Марказий девони Тезкор бошқарув бўлимининг собиқ бошлиғи подполковник Аброр Жамолов эса Жиззах вилояти ФВБ бошлиғи этиб тайинланди.