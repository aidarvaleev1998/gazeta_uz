22 мартдан ёзги мавсум учун «Тошкент-Бишкек-Балиқчи-Тошкент» йўналиши бўйича темир йўл алоқаси ишга туширилди.
«Ўзбекистон темир йўллари» АЖ матбуот хизматидан «Газета.uz"га хабар қилинишича, Иссиқкўл қирғоғигача ҳафтанинг пайшанба кунлари Тошкент Марказий вокзалидан 20:50 да йўлга чиқилади.
Йўлга 25 соату 39 дақиқа сарфланади. Бишкекка поезд 16:03 да етиб боради, Балиқчи посёлкасига эса — 22:29 да. Тошкентга поезд шанба куни 1:59 да отланиб, якшанба куни 5:30 да пойтахтга етиб келади.
300 йўловчига мўлжалланган поезд биринчи синф (CB), 5 купе, 2 та плацкарт ва вагон-ресторанни ўз ичига олади.
Иссиқкўл билан темир йўл алоқасини ўрнатиш тўғрисидаги келишув Қирғизистон президенти Сооронбай Жээнбековнинг Тошкентга ташрифи вақтида имзоланган эди.