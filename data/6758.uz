5 сентябрда Тошкент политехника музейида бўлиб ўтиши режалаштирилган голланд талабалари билан учрашув ҳамда улар томонидан ишлаб чиқилган инновацион STORM Pulse электромотоцикллари тақдимоти бекор қилинди. Бу ҳақда саёҳатчилар ва музей маъмурияти Facebook орқали эълон қилди.
Ўзбекистонда мотам эълон қилингани муносабати билан Эндховен технология университети талабаларининг барча учрашувлари бекор қилинди ва улар Самарқанддан Қозоғистонга йўл олишди.
Тошкент политехника музейи маъмурияти ташриф буюрувчилардан узр сўраб, харид қилинган чипталар душанбадан ташқари барча кунлари музейга ташриф буюриш учун яроқли эканини маълум қилди.