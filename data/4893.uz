Александр Свечников ва Нозима Қаюмова 14−23 июль кунлари Лондонда бўлиб ўтаётган паралимпия жаҳон чемпионатида олтин ва кумуш медалларни қўлга киритди. Бу ҳақда Миллий паралимпия ассоциацияси «Газета.uz"га хабар қилди.
Найза улоқтиришда Александр Свечников 71,01 м натижа билан жаҳон рекордини янгилаб, жаҳон биринчилиги олтин медали соҳибига айланди. Эътиборлиси, аввалги жаҳон рекорди ҳам айнан Свечниковга тегишли эди (70 м).
Худди шу спорт тури бўйича Нозима Қаюмова аёллар ўртасида 41,25 м натижа билан кумуш медалга сазовор бўлди. 
Эслатиб ўтамиз, аввалроқ Хусниддин Норбеков диск улоқтиришда, Дониёр Солиев эса узунликка сакрашда «олтин» соҳибларига айланган эди.