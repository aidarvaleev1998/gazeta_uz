22 сентябрь куни тахминан 6:00 да Фарғона вилоятининг Олтиариқ тумани ҳудудидан ўтган «Навбаҳор-Уч уй-Олтиариқ-Водил» автомагистралида учта автомобиль иштирокида ЙТҲ содир бўлди.
Lacetti (давлат рақами 40 S 039 OA) ҳайдовчиси бошқарувни йўқотиб, қарама-қарши йўналишга чиқиб кетиши натижасида «ВАЗ-2106» (40 О 976 РA) ва Lacetti (40 Q 220 DA) автомобиллари билан урилган.
оқибатда «ВАЗ-2106» ва иккинчи Lacetti йўл четидаги ариққа қулаб тушиб кетган, Lacetti ёниб кетган.
Ўзбекистон ФВВ маълумотларига кўра, ЙТҲ натижасида уч киши ҳалок бўлди, уч киши турли даражадаги тан жароҳатини олган.