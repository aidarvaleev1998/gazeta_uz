Тошкент ИИББ ЙҲХБ йўл-патруль хизмати автомобиллари учун видеорегистраторни синовдан ўтказмоқда, дея хабар қилди бошқарма матбуот хизмати.
У нафақат машинадан ташқари, балки патруль автомобили ичидаги жараёнларни ҳам аудио ва видео ёзувини олиб боради. Қайд этиш ускунаси мунтазам ишлайди ва ускунага уланиш кодланган.
«ЙПХ ходимининг уни ўчириб ёқиши, тасвирларни йўқ қилиши имконсиз. Бу эса биринчидан, ЙПХ ходими ишининг шаффофлигини таъминласа, иккинчидан хизмат мажбуриятлари ижросини назорат қилиш ишларини осонлаштиради», — дейилади хабарда.