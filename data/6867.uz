Ўзбекистонлик боксчи Шаҳрам Ғиёсов Рио-де-Жанейродаги Олимпиада ўйинлари финалига йўл олди.
69 килограмгача вазн тоифасида бўлиб ўтган ярим финал баҳсида Шаҳрам жаҳон чемпиони марокашлик Муҳаммад Рабийни мағлубиятга учратиб, энг камида кумуш медални нақт қилди.
Бундан аввалроқ эса худди шу куни боксчи Шаҳобиддин Зоироф 52 кг вазнда америкалик Антонио Варгасдан устун келиб, чорак финалга чиқди.
Ўзбекистонлик юнон-рум курашчиси Мўмин Абдуллаев (103 кг) эса ярим финалга чиқиш баҳсида россиялик Сергей Семёновга мағлуб бўлди.
Рустам Ассакалов (85 кг) 1/8 финалда АҚШ вакили Бенжамин Провизорни енгди, бироқ ¼ финалда Венгрия спортчиси Виктор Лёринцга тенг кела олмади.