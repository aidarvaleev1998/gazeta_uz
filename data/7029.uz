РИА Новости, Ирина Чумакова — Буюк Британия бош вазири Дэвид Кэмерон бош вазир лавозимига ИИВ раҳбари Тереза Мэй ўтиришини маълум қилди. У 13 июлда истеъфога чиқишини ҳам айтиб ўтди.
Чоршанба куни Кэмерон парламентдаги анъанавий савол ва жавоблар туркумини ўтказади, шундан сўнг қироличага истеъфога чиқишни таклиф қилади. 
Бош вазир Мэйни кучли ва билим деб атади. «У менинг тўлиқ ёрдамимни олади», — деди у. «Бизга узоқ муддатлик ўтиш даври керак эмас», — дея қўшимча қилди Кэмерон.
Дэвид Кэмерон кўпчилик британияликлар 23 июндаги референдумда Европа Иттифоқидан чиқиш учун овоз берганидан сўнг истеъфо беришга қарор қилди.
Британиянинг Консерваторлар партияси Тереза Мэйнинг етакчилик ўрнига тасдиқлаб бўлди. ИИВ раҳбари асосий рақобатчиси Андреа Лидс унинг фойдасига сайловлардан четланганидан сўнг асосий ва ягона номзод бўлиб қолди.
Тереза Мэй қиролича Елизавета II нинг 13- бош вазири ва ушбу лавозимга ўтирган иккинчи аёл бўлади. Ҳозирча қадар эса тарихга «темир хоним» номи билан кирган Маргарет Тэтчер ягона аёл-бош вазир бўлиб қолаётган эди.