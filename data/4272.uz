7−9 ноябрь кунлари Тошкентда бўлиб ўтган «Made in Uzbekistan» мамлакат иқтисодий ютуқлари кўргазмасида Ўзбекистон компаниялари ҳамкорлик тўғрисида 10,5 млн долларлик шартномаларни имзолади.
Савдо-саноат палатаси матбуот хизматининг «Газета.uz"га хабар қилишича, шартномалар Қувайт, Тожикистон ва Қозоғистон компаниялари билан имзоланди.
Тадбирда автомобилсозлик, енгил саноат, электротехника, кимё, тоғ-металлургия, мебель саноати, қурилиш, фармацевтика, таълим ва бошқа соҳаларда фаолият кўрсатувчи 220 миллий ишлаб чиқарувчи иштирок этди.