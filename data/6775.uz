Шанхай ҳамкорлик ташкилотининг Пекин шаҳрида жойлашган асосий маъмурий органи — Котибиятда Ўзбекистон ҳукумати ва халқига ҳамдардлик ва бирдамлик билгиси сифатида ташкилотга аъзо давлатлар байроқлари туширилди. Бу ҳақда ШҲТ Котибияти сайтида хабар қилинди.
3 сентябрдан Ўзбекистонда Биринчи Президент Ислом Каримовнинг вафоти муносабати билан уч кунлик мотам эълон қилинди.
«Ислом Абдуғаниевич Каримов — суверен Ўзбекистон Республикаси асосчиси ва унинг халқ томонидан сайланган биринчи Президентидир. У Шанхай ҳамкорлик ташкилотининг вужудга келишида иштирок этганлардан бири эди унинг олға ривожланишида улкан ҳиссасини қўшди. Ташкилотнинг янги турдаги нуфузли ва таъсирли халқаро бирлашмага айланишида унинг хизматлари улкан», — дейилади ШҲТ Котибияти хабарида.