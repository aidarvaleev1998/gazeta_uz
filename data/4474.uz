Ўзбекистон етти йил давомида Американинг Nukem компаниясига 300 млн долларлик уран концентратини етказиб беради. Бу ҳақда Ўзбекистон ташқи савдо вазири Элёр Ғаниев 27 сентябрь куни Халқаро пресс-клуб йиғилишида маълум қилди.
Вазирнинг қайд этишича, Nukem компанияси билан шартнома Ўзбекистон Президенти Шавкат Мирзиёевнинг ўтган ҳафта АҚШга ташрифи вақтида Нью-Йоркда бўлиб ўтган Ўзбекистон-Америка бизнес-форуми якунлари бўйича имзоланди.
Элёр Ғаниев мазкур шартнома уран концентратини етказиб берувчи бошқа давлатлар келишаётган битимларга қараганда анчагина манфаатли шартлар асосида имзоланганини таъкидлаб ўтди.