1 октябрь куни Ўзбекистон Ташқи ишлар вазирлиги Коллегиясига вазир ўринбосари этиб тайинланган Абдураҳим Ходжаев таништирилди, дея хабар қилди ташқи сиёсат маҳкамаси матбуот хизмати.
Эслатиб ўтамиз, Абдураҳим Ходжаев 2004 йил июнидан 2015 йил мартига қадар ташқи ишлар вазирининг кадрлар билан ишлаш масалалари бўйича ёрдамчиси лавозимида фаолият кўрсатган. Ундан аввалроқ — 2003−2004 йилларда Ташқи ишлар вазирлигининг Кадрлар ва таълим муассасалари бошқармаси бошлиғи эди.
Абдураҳим Ходжаевга қадар Музаффар Камолиддинов вазир ўринбосари вазифасини бажарувчи сифатида фаолият олиб борган.