Ўзбекистон Президенти Ислом Каримовнинг таклифига биноан Қозоғистон Президенти Нурсултон Назарбоев 14 апрель куни амалий ташриф билан Тошкентга келди.
 ЎзАнинг хабар қилишича, Тошкент халқаро аэропортида олий мартабали меҳмонни Ўзбекистон бош вазири Шавкат Мирзиёев кутиб олди. Қисқа суҳбатдан сўнг Қозоғистон делегацияси ўзи учун ажратилган қароргоҳга йўл олди. 
 Ташрифнинг асосий тадбирлари 15 апрелда бўлиб ўтади. Аввал хабар қилинганидек, мунтазамлик касб этган олий даражадаги учрашувда давлат раҳбарлари Ўзбекистон ва Қозоғистоннинг турли соҳалардаги ўзаро ҳамкорлигининг бугунги ҳолати ва уни ривожлантириш истиқболларини, томонларни қизиқтирган минтақавий ва халқаро аҳамиятга молик долзарб масалаларни муҳокама қиладилар.