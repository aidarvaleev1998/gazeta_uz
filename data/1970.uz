Тошкентнинг Бектемир тумани Ҳусайн Байқаро кўчасидаги «Изопанель»
сэндвич-панеллари ишлаб
чиқарувчи цех биносида ёнғин содир бўлди.
ИИББ матбуот хизматининг хабар қилишича, ёнғин ҳақидаги
хабар Ёнғин хавфсизлиги бошқармасига 9:30 да келиб тушган, 9:56 да олов
ўчирилган.
Цех ускуналари ва у ерда сақланаётган хом ашёнинг бир қисми
ёнган. Ёнғинга пайвандлаш ишларини бажаришда ёнғин хавфсизлиги қоидаларига риоя
этилмагани сабаб бўлгани тахмин қилинмоқда.