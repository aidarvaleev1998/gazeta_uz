2019 йилнинг 16 май куни соат 04−00 да Тошкент вилояти Янгийўл шаҳри, Самарқанд кўчасида жойлашган «Дарвоза Савдо» МЧЖга қарашли «Макро» савдо мажмуасида ёнғин содир бўлаётганлиги ҳақида шаҳар Ёнғин хавфсизлиги бўлимининг диспетчерлик хизматига хабар келиб тушган. Бу ҳақда Ўзбекистон Республикаси ФВВ ЁХББ ОАВ билан ҳамкорлик қилиш бўлинмаси хабар берди.
Воқеа жойига 5 та ёнғин ўчириш экипажлари жалб этилган. Ёнғин ўчириш бўлинмалари воқеа жойига соат 04 дан 03 дақиқа ўтганда етиб борган ва кўрилган тезкор ҳаракатлар натижасида ёнғин соат 04 дан 09 дақиқа ўтганда қуршаб олиниб, соат 04 дан 19 дақиқа ўтганда тўлиқ бартараф этилган.
Натижада ёнғиндан мажмуанинг 750 кв. метр майдони сақлаб қолинган. Тан жароҳати олганлар ва ҳалок бўлганлар йўқ. Ёнғин оқибатида мажмуанинг 1-қаватидаги 30 кв. метр майдонда савдо растаси ва 3 дона музлатгич ёниб зарарланган. Ёнғинни тахминий сабаби мажмуадаги музлатгичнинг электр симларида қисқа туташув бўлгани айтилмоқда. Айни пайтда моддий зарар миқдори аниқланмоқда.