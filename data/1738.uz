5 декабрь куни тахминан 18:25 да А-373 М-39 «Гулистон-Бўка-Ангрен-Қўқон-Андижон-Ўш» автойўлининг 214-километрида йўл-транспорт ҳодисаси содир бўлди, дея хабар қилди Фавқулодда вазиятлар вазирлиги матбуот хизмати.
Тошкентдан Фарғона водийсига йўл олган Nexia автомобили йўл четида таъмирлаш ишларини олиб бораётган Iveco автокранининг орқа қисмига бориб урилган.
ЙТҲ натижасида тўрт киши ҳалок бўлди, бир киши енгил тан жароҳатлари билан Ангрен марказий шифохонасига етказилди.